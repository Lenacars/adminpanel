SİPARİŞ ONAY FORMU

1. Taraflar

Bir yanda LenaCars sıfatıyla Eyüp Sultan Mah. Yadigâr Sk. No: 30 -38A İç Kapı No:78 Sancaktepe/ İSTANBUL adresinde mukim 
LENA MAMA YAYINCILIK TICARET ANONIM SIRKETI (Bundan böyle kısaca LENACARS olarak anılacaktır) ile diğer yanda MÜŞTERİ 
arasında araç kiralamaya ilişkin şartları belirleyen işbu Sipariş Onay Formu imzalanmıştır.

2. Konu

İşbu Sipariş Formu’nun konusu, Taraflar arasında imzalanmış olan Araç Kiralama Sözleşmesi (‘Sözleşme’) kapsamında, 
marka, model ve diğer özellikleri aşağıda belirtilen motorlu kara nakil vasıtalarının, kira süresi boyunca MÜŞTERİ’ye 
kullandırılmak üzere kiralanması ile kira bedeli, kira süresi, ödeme şartları ve kiralamaya ilişkin aşağıda belirtilen 
diğer hususların belirlenmesinden ibarettir.

3. Genel Hükümler

Aşağıda marka, model ve sair özellikleri yer alan araçlar, işbu Sipariş Onay Formu kapsamında MÜŞTERİ’ye teslim edilecektir.

Araç Marka / Model: Fiat Egea Dizel Manuel
Adet: 1
Kira Süresi: 5 Ay
Km Limiti / Ay: 3000
Kira Tutarı / Ay: 23950TL + KDV

3.1 Azami Kilometre limitinin aşılması durumunda fazla her km. için 6TL + KDV kira bedeline ek olarak MÜŞTERİ tarafından ödenecektir.

3.2 Kasko muafiyet tutarı beher hasar başına aracın kasko değerinin %2’si kadardır. LenaCars’ın ikame araç hizmeti ve sorumluluğu bulunmamaktadır.

3.3 Araç teslim ve iade noktası İstanbul Sancaktepe OTOSTAT’tır. Adrese teslimat hizmeti ücretlidir.

3.4 Araç kira süresi uzatma talepleri min. 1 ay öncesinden LenaCars’a bildirilmelidir. Süre uzatımı LenaCars’ın belirleyeceği güncel kira tutarıyla gerçekleşecektir.

3.5 Kiralama süresinin sonunda araç zamanında teslim edilmezse:
- 1–3 saat gecikmede: yarım gün ücreti
- 3 saati aşan gecikmede: tam gün ücreti
- 1 günü aşan gecikmede: 3 katı ceza
Ek olarak, LenaCars'ın uğrayacağı tüm zararlar MÜŞTERİ’ye fatura edilecektir.

4. Ödeme Şartları

Tüm ödemeler LenaCars’ın belirleyeceği banka hesabına, fatura kesim tarihinden 5 gün içerisinde Havale/EFT ile yapılacaktır.

4.1 Kredi Kartı Tanımlama

Vadesi geçen ödeme olması halinde ilgili tutar MÜŞTERİ’nin tanımlı kredi kartından otomatik çekilecektir. Banka komisyonu eklenir.

5. Depozito ve Teminatlar

MÜŞTERİ’den 20.000TL depozito alınacaktır. Araç iadesi sonrası borç bulunmaması halinde iade edilir. Cari dönemde bu tutar başka bir bedele mahsup edilemez.

İşbu form, “Sözleşme”nin ayrılmaz bir parçasıdır. Karşılıklı mutabakatla imzalanmıştır.

Tarih: ……………

LENA MAMA YAYINCILIK TİC. A.Ş.                MÜŞTERİ